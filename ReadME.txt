Tema:
În viața de zi cu zi ne întâlnim cu ideea de predicție (estimare) pentru diverse activități sau
fenomene. De exemplu, ne dorim să estimăm cât de mult timp ne va consuma o temă sau cât
de mult timp vom sta în trafic, dacă va ploua sau nu la final de săptămână, etc. Evident că
răspunsurile la astfel de întrebări depind de foarte mulți parametri și ne este destul de greu să
găsim relații de cauzalitate între ei.
Astfel, pentru seturi de date foarte mari și pentru generarea unor predicții cât mai precise
avem nevoie de diferite modele de Învățare Automată (en: Machine Learning, ML).
Pentru a doua sarcină de lucru propusă veți avea de implementat metodele numerice asociate
unui algoritm de Supervised Machine Learning denumit Kernel Regression. 
